---
date: 2021-04-02 12:05:01 +0330
jdate: 1400-1-13
title: NTF ها و جریان گم شدنشون! 
author: aminyousefnejad
categories:
    - بلاکچین
tags:
    - بلاکچین
    - NFT
---

یه شخصی اومده و ۵۰۰ دلار پول بی زبونو داده و با NFT یه عکس خریده اما بعدش که والتشو چک می کنه می بینه خبری از عکس نیس و حتی NFT ش رو هم نشون نمی ده و تنها اطلاعاتی که هست اینه که ۵۰۰ دلار تراکنش انجام گرفته . خب هر کی باشه با صد تا فوش و لعنت مانیتورو تو کلش خورد می کنه ! حالا ببینم این NFT چیه و داستان از چه قرار بوده ....

<div id="read-more"></div>

# NFT : non-fungible token 

nft ها یه دیتایی هستن که برای نشون دادن مالکیت چیزای یونیک استفاده می شه . در واقع این امکان وجود داره که برای چیز های واقعی مثل تابلوی نقاشی ، موزیک ، عکس یا حتی یه ملک توکن تولید کنیم به طوری که این توکن ها در لحظه فقط یدونه مالک دارن و امکان انتقال دادن همون توکن به دیگری نیست . این توکن ها تو بلاکچین اتریوم مدیریت می شن . 

خب واضحه که چیز به درد بخوریه خصوصا برای کسی که چیزایی مثل نقاشی مجسمه موزیک یا غیر می سازن و این NFT ها بهشون کمک می کنه تا مالکیتشون رو اون اثر برای همگان در درسترس باشه و کسی که اون اثرو میخره هم با اطمینان از منحصر به فرد بودن اون اثر بخرتش . به نظر همچی اوکی و گل و بلبل میاد ولی مسيله اصلی اینکه خود اثر در داخل بلاکچین نگهداری نمی شه و یه جای دیگه اس هست و NFT فقط یه لینک به اون اثرو داره . این تقریبا همون جریانیه که برای این آقاهه اتفاق افتاده . 

![cat](/uploads/511px-Hashmask_15753.jpg)

# داستان از چه قراره ؟ 

آقای تام (همون گربهه ) یه عکس با تم ایلان ماسک به ارزش ۵۰۰دلار تو فروشگاه OpeanSea خریده تا بعد مثلا به قیمت بالاتری بفروشه . از این قضیه که بعضیا آثار هنری رو میدزدن و بعد تبدیل به NFT می کنن می گذریم ! . تام یه هفته بعد که والتشو باز می کنه تا عکس ۵۰۰ دلاریشو نگا کنه و لذت ببره با اررور ۴۰۴ مواجه میشه که عکست نیست .... و هیچ اطلاعاتی نشون نمی ده که همچین پرداختی صورت گرفته یا حتی صاحب چنین چیزی بوده . بعد اینکه چند بار صفحه رو رفرش می کنه و دوباره لاگین می کنه متوجه میشه که گلیچ نیست و واقعا پولش هاپولی شده ! شایدم هکش کردن . 

شاید بهتر بود دوستمون تام قبل از اینکه NFT بخره با نحوه کارش آشنا میشده ولی نمی شه سرزنشش کرد چون اخیرا این اتفاق زیاد برای مردم اون ور آب  افتاده . NFT ها به صورت غیر قابل تغییر و یک طرفه تو بلاکچین اتریوم ذخیره میشن ولی خب چطور ممکنه یه NFT ناپدید بشه ؟ 

وقتی دارید یه NFT میخرید خود اون تابلو نقاشی یا فایل تصویرو نمی خرید در واقع چیزی که میخرید یه تیکه کدعه که ارجاع داده شده به اون چیزی که کلا یه جای دیگس. در واقع خرید و فروش NFT ها مثل این می مونه که سند یه خودرو خرید و فروش بشه بدون اینکه ماشین در حال حاضر دست صاحب فعلیش باشه اگه این ماشین از بین بره یا به هر دلیلی ماشینه دیگه وجود نداشته باشه ولی اگه مدیریت درستی نشه آخرین مالک ماشین احتمالا بتونه دوباره سندو بفروشه و یکی دیگه مالک اون ماشین منحصر به فرد باشه که وجود نداره .  

مشکل اینه که امکان رجیستر کردن اون فایل تصویر تو بلاکچین اتریوم نیس و فقط اون رشته متنی میره داخل شبکه اتریوم و خود اون عکس یا اون اثر جای دیگه هاست شده . اگه OpeanSea و پلتفرمای دیگه رو مثل یه پنجره به یه گالری در نظر بگیریم گالری جایی هست که NFT شما اونجاس. این پنجره هر لحظه می تونه بسته بشه ولی NFT شما هنوز موجوده . الآن یه اتفاقی که می تونه بی افته اینه که  همون پلتفرمی که شما عکسو از طریقش خریدید می تونه با ادعای اینکه تصویر شما ناقض حقوق کپی رایته اون عکسو از پلتفرمش پاک کنه (‌ یا سناریو های مشابه )

اما ماجرای تام یه لول پیچیده تره . مسئله این بوده که توکنی که تام خریده ساخته نشده و بخاطر کارمزد بالایی اتریوم این عمل رو به تعویق انداختن . NFT ها معمولا یه سری فرم استاندارد دارن که با اون نمایش داده میشن  به اسم ERC-721 یا توکنای دیگه مثل ERC-20s . مارکتای NFT این توکنارو مستقیما به والت خریدار میفرستن و اونجا ردگیری کردنش راحت تر میشه و خریدار با مرجعه به والتش می تونه NFT هاشو ببینه . تو این مورد OpenSea از یه نوع توکن جدید استفاده می کرده به اسم ERC-1155 که مولتی توکن هم بهش می گن . این نوع توکن استاندارد هست ولی با Etherscan مچ نبوده . اتراسکن یه پلتفرم برای اکسپلور کردن بلاک های اتریومه که پلتفرم های دیگه مثل OpeaSea ازش استفاده می کنن . پس حتی اگه توکن داخل بلاکچین اتریوم ثبت شده باشه چون اتراسکن نمشناستش نشونش نمیده . 

تام با منتقل کردنش والتش به یه مارکت دیگه بالاخره تونست توکنشو ببینه ولی عکس بدلیل اینکه با قوانین اونا جور نبوده باز نشون داده نمی شده . که اصلا جالب نیس و تام قول داده که از این به بعد حواسش بیشتر جمع باشه :) 

هدف این بود یکم با NFT ها آشنا بشیم و اگه خواستید احیانا یه NFT بخرید بیشتر حواستون باشه . ۱۳ امسال هم که خونه نشون شدیم و به در نشد پس با تاخیر عیدتون مبارک :)))))))) 



پ . ن: عکس متعلق به Suum Cuique Labs GmbH هست که با NFT به فروش رفته (‌ مث اینکه جز اولینا بوده چون تو ویکی پدیا پیدا کردم عکسو)





