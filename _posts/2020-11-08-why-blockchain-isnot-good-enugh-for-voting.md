---
date: 2020-11-08 21:46:00 +0330
jdate: 1399-08-18
title: "چرا بلاکچین هنوز جوابگوی نیازهای سیستم رای گیری نیست؟"
author: aminyousefnejad
categories:
    - بلاکچین
tags:
    - بلاکچین
---

الآن همه رسانه ها و بیشتر مردم درگیر این انتخابات آمریکا هستن . حالا از اینکه چرا این انتخابات برای همه مخصوصا مردم ایران انقدر مهمه می گذریم. 

همه ما یه آشنایی با بلاکچین داریم به لطف بیت کوین . اما کاربرد بلاکچین فقط واسه رمز ارز ها نیست و کاربردهای دیگه ای مثل قرارداد های هوشمند ، ذخیره اطلاعات پزشکی و رای گیری و انتخابات می تونه باشه. 

توی بلاکچین هر نوع داده ای که توی بلاک ها ثبت میشه از تراکنش های بانکی تا متن یا عکس ، وابسته به بلاک قبلی هست .( به جز بلاک جنسیس که بلاک آغازین هست و قبل از اون هیچ بلاکی وجود نداره ) . پس اگه شخصی اقدام به تغییر محتوای بلاک قبلی بکنه بلاک فعلی ما اعتبارشو از دست میده. 

خیلی خب الآن تمرکزمون رو میزاریم روی استفاده از بلاک چین و بررسی می کنیم چرا هنوز یه سری خلا وجود داره که مانع استفاده ما از این تکنولوژی تو فرآیند رای گیری میشه. 

<div id="read-more"></div>

انتخابات دوتا نیاز حیاتی داره که هر سیستم جایگزینی باید اونارو ارضا کنه: 

-  **هر شهروند فقط اجازه یک رای داره** 
-  **رای هر شهروند باید ناشناس باشه به معنای واقعی** 

این دوتا به تنهایی خیلی مشکل حادی نیستن ولی کنار هم خیلی جدی میشن.
اگه بخوایم فرآیند رای گیری توسط بلاکچین رو بررسی کنیم. اینطور خواهد بود که هر شهروند باید به طریقی یه کلید خصوصی داشته باشه . که با استفاده از اون به صورت دیجیتالی رای شو امضا می کنه  و به چینمون اضافه میشه . وقتی که این رای تایید شد حالا چین می تونه رکورد غیر قابل تغییر این رای رو نگه داره.  

## فقط یک رای
تا اینجا به نظر اوکی بود . ولی باید یه چیزی باشه که مطمئن بشیم هر شهروند فقط یکبار می تونه رای بده . توی سیستم رای گیری کاغذی ، رای گیری تو مکان های عمومی  و شناخته شده انجام میگیرن . پس به یه سیستم نیاز هست که جلوی چند بار رای دادن توی حوزه های مختلف رای گیری رو بگیره.

بلاکچین راحت می تونه این مشکلو حل کنه . وقتی که شهروندی با کلید خصوصی رای شو امضا کرد و توی چینمون ثبت شده  . این رای دیگه غیر قابل تغییره  و اون شهروند با اون کلید دیگه نمی تونه رای ثبت کنه.

## ناشناسی
رای دهنده باید بتونه در بالاترین سطح حریم خصوصی رای بده . در غیر اینصورت فشاری هایی به رای دهنده از جهت های مختلف رسانه ای  و اقتصادی یا حتی اخلاقی بهش وارد میشه . حتی شاید باعث تهدید جانی هم بشه رای دهنده  پس ما باید حتما مطمئن بشیم که رای دهنده با میل شخصی رای داده و هیچ فشاری در لحظه رای گیری بهش وارد نشده که رای شخصو تحت تاثیر قرار بده.

بازم بلاکچین می تونه این مشکلو حل کنه ، تا زمانی که هویت شخص از فرآیند رای گیری جداست . ولی دقیقا از همینجاس که مشکلات شروع میشه! 

## چیزایی که بلاکچین نمی تونه حل کنه 
### ناشناس بودن هنوز حل نشده
وقتی یک رکورد تو بلاکچین ثبت شد  ، مثلا شهروندی که رای میده ، پس لازمه که کلید خصوصی که شخص با اون رای داده به هویت همون شخص متصل بشه تا جلوی دوبار یا چند بار رای دادن گرفته بشه . این خود به خود ناشناس بودنو از بین میبره . و ما رو با یه لجر غیر قابل تغییر که نشون میده کی به کی رای داده تنها میزاره . 

این باعث میشه همون فشار هایی که بالا در موردش صحبت کردیم دوباره برگرده!!!!

### نگه داری کلید های خصوصی 
خب گفتیم که هر شهروند باید یه کلید خصوصی داشته باشه که رای شو با اون امضا کنه . ولی چطور قراره این کلید هارو نگه داری کنیم؟ 
چطور می تونیم مطمئن بشیم که فقط یک نفر از اون کلید استفاده می کنه؟
چطوری کلید های دزدیده شده رو شناسایی کنیم ؟ یا کلیدهایی که با اطلاعات نا درست پر شدن؟ 

بیایم به هر شهروند یک کارت هوشمند بدیم ؟ یا یوبی کیی ؟ هنوز گزینه [آچار ۵ دلاری](https://xkcd.com/538/) رو میزه!

### مشکل نرم افزار 
خب فرض کنیم مشکلات بالا رو حل کردیم . نرم افزارش چی؟ 
چطور میشه مطمئن شد که یک رای قبل از این که به چین اضافه بشه درستکاری نشده؟
چطور می تونیم مطمئن بشیم که کلید خصوصی دزدیده نشد هکه تو انتخابات آینده  استفاده بشه؟

اگه بخواییم صادق باشیم . سیستم فعلی انتخابات هم خیلی امن نیس امکانش هس یک نفر که مسئول شمردن رای هست واسه هر برگه که اسم نامزد مورد نظر روش هست دوتا یا ۱۰ تا بشمره؟ ولی هیچ کس نمی تونه قبول بکنه که یک نرم افزار حفره امنیتی داشته باشه که باعث بشه رای ما دستکاری بشه .بحث عمیق شد!

## راه حل احتمالی : بلاکچین های بیشتر!

خب اگه لازم باشه که رواید رای دادن شهروند رو از خود رای جدا کنیم در این صورت به دوتا بلاکچین احتیاج داریم شایدم بیشتر!؟
یکیش فقط اطلاعات ثبت رای ، رای دهندگان رو نگه داره و اونیکی همه رای هارو ( اینطوری شاید شمردنشون هم آسون بشه و مردم معطل یه ایالت نشن :))

ولی بازم مشکلات بیشتری پیدا می شن: 

- چطور بفهمیم که رای ها از خود رای دهنده ها هستن؟ اگر زمان یا فاکتور های دیگه ای رو بین دوتا چین لینک بکنیم بازم ناشناسی بودن از بین نمی ره؟
- چطور میشه فهمید نگه دارنده کلید خصوصی همون موجودیتی هست که رای داده؟
-  اگه به طریقی کسی دوبار رای بده از کجا میشه فهمید که کدوم رای جعلی هست (شاید بهتره کلا حق رای دادنو از کسایی که دوبار رای میدن بگیریم!)

### فعلا بچسبیم به کاغذ :)

[منبع](https://blog.congruentlabs.co/why-blockchains-are-not-the-answer-to-voting-systems/) 
